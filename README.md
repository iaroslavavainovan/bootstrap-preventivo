Nome repo: bootstrap-preventivo
Allegati: screenshot allegati per versione desktop e mobile.

Obiettivi didattici
Devi saper fare:
● creare una interfaccia basata su griglia e componenti bootstrap
● creare un form e conoscere gli input corretti per richiedere informazioni all’utente
● mettere in pratica i concetti base di javascript
● utilizzare javascript per interazioni (eventi) ed elementi dinamici
● implementare comportamenti responsive dell’interfaccia
● saper consultare la documentazione di una libreria (bootstrap)
Requisiti
Bisogna conoscere:
- tag html base
- proprietà css base
- selettori css
- javascript fundamentals:
- variabili e tipi di dati
- array e oggetti
- selettori del DOM
- manipolazione del DOM
- eventi in javascript
- condizionali
- cicli

Consegna
Step 1 (UI)
● Alcuni consigli utili:
Individuate le macro-aree di layout e cominciate creando lo scheletro HTML della
pagina (aiutatevi con i commenti <!-- --> e con i giusti tag HTML)
● Implementate area per area aiutandovi con la documentazione: osservate bene se ci
possono essere dei “Components” già fatti che vi possono aiutare a raggiungere più
velocemente il risultato e aiutatevi con le classi messe a disposizione da Bootstrap
(margini, padding, colori, colori di sfondo, ...)
● I tipi di lavoro che posso commissionare sono: Backed Development, Frontend
Development, Project Analysis (ma potresti anche decidere di cambiarli)
● E’ richiesto che il layout sia responsive per poter essere visualizzato sia da desktop
che da mobile

Step 2 (JavaScript)
Aggiungiamo la componente js di interazione con l’utente.
Quando l’utente fa click sul bottone submit del form, il sito deve calcolare l’ammontare del
preventivo per le ore di lavoro richieste.
Il prezzo finale è dato dal numero di ore per prezzo orario. Supponiamo per semplicità che
ogni progetto richieda lo stesso numero di ore di lavoro (es: 10 ore).
Il prezzo orario per una commissione varia in questo modo:
● se la commissione riguarda lo sviluppo backend il prezzo orario è di 20.50€/l’ora
● se la commissione riguarda lo sviluppo frontend il prezzo orario è di 15.30€/l’ora
● se la commissione riguarda l’analisi progettuale il prezzo orario è di 33.60€/l’ora
L’utente potrebbe decidere di utilizzare un codice promozionale tra i seguenti: YHDNU32,
JANJC63, PWKCN25, SJDPO96, POCIE24.
Se l’utente inserisce un codice promozionale valido, ha diritto ad uno sconto del 25% sul
prezzo finale. Se il codice inserito non è valido, il sito deve informare l’utente che il codice
non è valido e il prezzo finale viene calcolato senza applicare sconti.
Il risultato del calcolo del prezzo finale deve essere visualizzato in “forma umana” (con 2
decimali e il simbolo dell’euro).

Step BONUS (facoltativo)
Prova a generare dinamicamente le opzioni della select a partire da un oggetto js.

Consigli
Approccio alla documentazione: saper consultare e comprendere la documentazione
ufficiale di uno strumento, l'importanza di riprendere gli esempi di codice per poi adattarli
secondo le proprie esigenze.
CSS Custom: Per creare questo layout non dovrebbe essere necessario modificare
aggiungere del css custom. Nel caso si volesse fare, è importante NON modificare le classi
base della griglia di Bootstrap come.container, .row, .col perché può generare dei
risultati inaspettati. Tieni in considerazioni anche le utilities di Bootstrap.
JS Events
Ricordatevi che il form ha un comportamento “strano” quando fate click sul bottone di invio
che è di tipo submit (type=submit).
Formattare il prezzo
JS offre diverse utilities per aiutarci. Ad es. i valori numerici offrono il metodo .toFixed() per
formattare un numero con un numero specificato di cifre decimali. Ricordatevi che se non
state bene attenti, JavaScript vi fa le magie con i tipi...!
Gestione degli errori
Restituire all’utente un messaggio nel caso di errori o inserimenti non validi. Esistono diversi
approcci che puoi adottare come html5 validation o javascript.